+++
title = "IT knižnica"
description = "Zoznam kníh, ktoré som prečítala a odporúčam."
date = "2025-07-01"
updated = "2025-12-31"

[taxonomies]
tags=["IT", "testovanie", "DevOps"]

[extra]
comment = true
+++

*Na tomto mieste nájdete zoznam kníh o testovaní a iných oblastiach IT, ktorý budem aktualizovať*

# Knihy o testovaní

[Full Stack Testing](https://www.goodreads.com/book/show/59891129-full-stack-testing) - prehľad 10 testovacích znalostí potrebných pre súčasné webové a mobilné aplikácie a ich holistické otestovanie (vrátane testovania prístupnosti, dát, vizuálnej stránky, kontinuálneho testovania), každá kapitola obsahuje stavebné bloky pre uvedenie do problematiky, ukážku testu, pár releventných nástrojov a testovaciu stratégiu. Ako bonus sa tu nachádza aj krátky úvod do testovania 4 nových technológií (AI a ML aplikácie, blockchain, IoT, AR/VR).

[Explore It!](https://www.goodreads.com/book/show/15980494-explore-it) - exploratory testing v kocke, vynikajúca kniha

[A Practical Guide to Testing in DevOps](https://www.goodreads.com/book/show/35904152-a-practical-guide-to-testing-in-devops) - čo znamená DevOps metodológia pre rolu testera, testovanie v produkcii, testovanie samotných DevOps komponentov (CI/CD, infraštruktúry, monitorovania a výstrah), použitie monitorovania ako testovania, obsahuje aj príklady testovania v DevOps z praxe u známych firiem. Páčila sa mi analógia DevOps bug filtra a testovacieho kyvadla medzi hlbokým a plytkým testovaním.

[Effective Software Testing: A developer's guide](https://www.goodreads.com/book/show/59796908-effective-software-testing) - kniha sa hodí, ak chcete byť SDET,  snažíte sa testy posúvať na nižšie úrovne, alebo hľadáte spoločný náhľad s developermi, je tu aj kapitola venovaná väčším systémovým testom, ktoré typicky píšu testeri

[Contract Testing in Action](https://www.goodreads.com/book/show/213798717-contract-testing-in-action) - ako uvádza titulok, v akcii je framework Pact, pokiaľ viem, pred ňou neexistovalo nič ucelené na túto tému

[Complete Guide to Test Automation](https://www.goodreads.com/book/show/40597214-complete-guide-to-test-automation) - zameraná čisto na automatizovanie testov a všetkého možného, čo je s automatizáciou späté, začína od úplných základov ako je hodnota automatizácie, pokračuje cez metriky pokrytia a ich význam, izoláciu testov, manažovanie testovacích prostredí a nastavenie automatizačného projektu (získanie ľudí pre myšlienku) po podrobný popis procesu tvorby testov, skúmanie zlyhaní, zaobchádzanie s bugmi atď.

# Knihy o DevOps

[Fundamentals of DevOps and Software Delivery](https://www.goodreads.com/book/show/234570781-fundamentals-of-devops-and-software-delivery) - ako vraví titulok, o DevOps najmä z pohľadu dodávania softvéru

# Knihy o práci programátora

[The Coding Career Handbook](https://www.goodreads.com/book/show/54375336-the-coding-career-handbook-guides-principles-strategies-and-tactics) - zameraná na aspekty kariéry *okrem* kódenia, sprevádza od hľadania prvej práce, cez cestu od junior k senior vývojárovi až po manažérske a vyššie IC (individual contributor) roly či neprogramátorské roly, destilované skúsenosti a postrehy s **množstvom** odkazov na ďalšie materiály

*Nasledujúce sú vhodné najmä pre juniorov, skúsenejší si tu asi veľa nového alebo zaujímavého nenájdu:*

[The Pragmatic Programmer](https://www.goodreads.com/book/show/4099.The_Pragmatic_Programmer) - ako sa stať dobrým programátorom, najviac technická zo zoznamu (napr. sa tu rozoberá ľahko meniteľný dizajn, manažovanie zdrojov, súbežnosť, refaktorovanie), ale venuje sa aj iným veciam ako produktivita pri práci s nástrojmi, komunikácia, odhadovanie, práca s požiadavkami, skutočná podstata agile metodológie.

[Apprenticeship Patterns](https://www.goodreads.com/book/show/5608045-apprenticeship-patterns) - pozerá sa na vývoj SW ako na remeslo, využíva analógiu od učňa cez tovariša po majstra cechu, súbor rád pre určité situácie v živote developera, kapitoly sú organizované vo formáte kontext-problém-riešenie-akcia

[The Passionate Programmer](https://www.goodreads.com/book/show/6399113-the-passionate-programmer) - strategické tipy ako budovať svoj produkt (seba ako odborníka) a svoju značku, s praktickými radami, kapitoly ako výber trhu, investovanie do svojho produktu, realizácia, marketing a udržiavanie ostria
